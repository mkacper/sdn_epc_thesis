\chapter{Wstęp}

Celem niniejszej pracy inżynierskiej było zaimplementowanie i wdrożenie systemu
wczesnego wykrywania ataków sieciowych typu DDoS w środowisku sieci sterowanych
programowo SDN. Najważniejszymi założeniami projektowymi były: poprawna
implementacja algorytmu do wykrywania ataku DDoS oraz możliwość skalowania
systemu celem zwiększenia jego wydajności.

Architektura systemu zaprojektowanego na potrzeby niniejszej pracy zakłada
umieszczenie stworzonego oprogramowania na połudiowym interfejsie sieci SDN jako
osobny jej komponent oraz, że cały ruch pomiędzy przełącznikami SDN, a
kontrolerem SDN będzie przechodził przez wspomiany komponent. Takie podejście
umożliwia umieszczenie oprogramowania na osobnej maszynie, co z kolei daje
możliwość skalowania systemu poprzez budowanie klastra złożonego z wielu
instancji komponentu, a także ułatwia konfigurację sieci (nie ma potrzeby
ingerencji w inne urządzenia sieciowe). Ponadto umiejscowienie oprogramowania
pomiędzy przełącznikami, a kontrolerem umożliwa analizowanie wiadomości
protokołu \textit{OpenFlow} wymienianych pomiędzy tymi urządzeniami. Analiza
tychże wiadomości jest wykorzystywana przez zaimplementowany algorytm wykrywania
ataku DDoS.

Algorytm służacy do wykrywania ataku DDoS zaimplmentowany we wspomianym systemie
bazuje na entropii pakietów w sieci. Spadek entropii oznacza spadek losowości
pakietow. W przypadku ataku DDoS duża ilość pakietów w sieci skierowana
jest do pojedycznego węzła końcowego, powodując spadek losowości pakietów, tym
samym powodując spadek entropii. Wspomniany algorytm bazuje na opisanej
zależności. W celu obliczenia entropii analizowane są wiadomości
\textit{PACKET\_IN} protokołu \textit{OpenFlow} wysyłane przez przełączniki SDN
do kontrolera SDN.

Wydajność systemu została zapewniona dzięki zastosowaniu technologi
wspierających programowanie równoległe oraz budowę systemów rozproszonych.
Wykorzystane zostały funkcyjne języki programowania Erlang oraz Elixir. Oba te
języki działają na Maszynie Wirtualnej Erlanga (\textit{BEAM}), która dostarcza
natywne wsparcie na wspomianych technologi. Dzięki temu stworzone oprogramowanie
może obsługiwać wiele przełączników w tym samym czasie oraz działać w klastrze.

W celu sprawdzenia czy założenia projektowe zostały spełnione wykonano serie
testów. Sprawdzono czy proces wykrywania ataku DDoS działa prawidłowo zarówno z
wykrzystaniem jednego węzła oprogramowania, jak i rozpraszając ten proces na
kilka węzłów. Ponadto przetestowano możliwość horyzontalnego skalowania całego
systemu.